## En web-app for vurdering i skolen

Denne web-appen utforsker hvordan det å gi, motta, få oversikt over, forstå og finne tilbake til vuderinger, kan forbedres.

## Bakgrunn

Dagens praksis for å gi og motta vurderinger er fragmentert, uoversiktlig og tidkrevende. Elevene mottar vurderinger i mange ulike kanaler og formater, noe som reduserer nytten av vurdering. Ferske lærere må finne opp egne "hjul", mens rutinerte lærere har hvert sitt system som "funker for meg".

## Oversikt og innsikt for elevene

Elever mottar i dag vurderinger på ulike måter: Teams chat, Teams innleveringer, ITS, OneNote, Visma, muntlig, fysisk papir, osv. Elevene har ikke noe sted å finne "alle mine vurderinger", enten det er innad i, eller på tvers av, fag. Dette gjør det vanskelig å holde oversikt over egen faglige utvikling.

## Fleksibilitet i vurderingsformer

Via en app kan elever motta vurderinger i form av audio, video, tekst, karakterer, vurderingsverb, "two stars and a wish", eller hva som måtte være egnet - alt samlet på ett sted. Dette gir større rom for variasjon og tilpasning til ulike læringssituasjoner, samtidig som det legger til rette for at elever også kan vurdere seg selv på ulike måter.

## Effektivisering av vurderingsarbeidet for lærere

Lærere opplever at dagens systemer er krøkkete og tidkrevende. Dobbeltføring, der læreren har sin egen versjon av vurderingen, som deretter manuelt kopieres ut til eleven, er en kokko, men helt dessverre helt, vanlig arbeidsfly. Det er helt unødvendig å bruke tid dette, når et smart system kunne distribuert vurderinger automatisk.

## KI-støttet vurdering

Gitt en strukturert tilnærming til vurdering, vil det være mulig å f.eks. koble på en bot som kan transkribere en muntlig vurdering, eller støtte eleven med ved å la en chatbot finne sammenhenger på tvers av flere mottatte vurderinger. Her er det mange muligheter.

## Dokumentasjon

Av og til er det ønskelig å kunne dokumentere at vurderinger er gitt. En strukturert løsning vil gjøre vurderingshistorikken til den enkelte eleven lett tilgjengelig.

## Felles tilnærming til "best practice"

Med en felles løsning for vurderingsarbeid kan faglag, skoler og Utdanningsetaten lettere implementere og følge "best practice" for vurderinger. Et verktøy vil kunne bidra til å standardisere og forbedre hvordan vurderingsarbeidet utføres, med fleksibilitet for ulike fag og undervisningsformer.

## Konklusjon

En web-app for vurderingsarbeid vil gi bedre oversikt for elever, effektivisere arbeidet til lærere, sikre dokumentasjon av vurderingsprosesser, og gjøre det lettere for å standardisere vurderingsarbeidet.
